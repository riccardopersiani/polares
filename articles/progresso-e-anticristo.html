<!DOCTYPE html>
<html lang="en">
  <head>
    <meta charset="UTF-8" />
    <title>Deontologia del Progresso e Mefistofele - polares.labs</title>
    <meta name="author" content="polares.labs" />
    <link
      href="https://fonts.googleapis.com/css2?family=VT323&display=swap"
      rel="stylesheet"
    />
    <link rel="stylesheet" href="../mystyle.css" />
  </head>

  <body>
    <header>
      <h1 class="article-title">Deontologia del Web e Mefistofele</h1>
      <time datetime="2025-07-12">2025.07.15</time>
    </header>

    <main class="article-body">
      <p>
        Il Web non ha una costituzione, ma il suo spirito di libertà non
        necessita di leggi per esistere. L'essenza del cyberspazio è l'apertura,
        la trasparenza, la connessione tra cervelli pensanti, l'indipendenza
        dell'informazione, svincolata dalla tirannia. La degenerazione
        orwelliana del Web ha radici nel collasso delle sue stesse fondamenta,
        nel crollo del suo codice deontologico. Un codice soppiantato dalla
        logica del profitto, dall'indifferenza degli utenti, dal narcisismo dei
        social network, da valanghe di distrazioni finalizzate ad annebbiare il
        pensiero, dalla scomparsa del rapporto con la realtà e dal totalitarismo
        dei colossi digitali.
      </p>
      <br />
      <p>
        Lo smembramento dei principi ancestrali del Web è conseguenza del
        mancato riconoscimento e assimilazione del significato ontologico del
        progresso. Il progresso è l'avanzamento verso uno stato di benessere
        superiore, è perfezionamento, è evoluzione. Il progresso non ha nulla a
        che vedere con l'accesso più veloce e facilitato al piacere dopaminico,
        con l'estetizzazione della violenza, con la futilità che alimenta la
        procrastinazione, con la logica del “tutto è intrattenimento”.
      </p>
      <br />
      <p>
        Il rimpiazzo del vero progresso tecnologico è avvenuto sotto mentite
        spoglie: un Mefistofele camuffato da aumento delle prestazioni degli
        elaboratori, da velocità e facilità d'accesso ai contenuti, da nuovi
        gadget inutili, da parole ad effetto — deprivate di significato ma
        conformi al pensiero dominante — ha generato un pseudo-progresso, un
        regresso, un dirottamento del lettore verso la futilità, un inganno
        finalizzato unicamente al profitto. L'idolatria del progresso fine a se
        stesso, alimentata dagli amministratori delegati dei grandi colossi —
        che ricordano il Pluto di Aristofane — va criticata con forza. La
        tecnologia non è sinonimo di civiltà. Il progresso senza coscienza può
        essere più pericoloso dell'ignoranza. Il falso progresso, sotto forma di
        intrattenimento a portata di mano, è un seduttore: ci offre tutto, ci fa
        sentire al passo coi tempi, chiedendoci in cambio solo di pagare e di
        non farci domande. Non solo con il denaro, ma con l'anima. È un male
        razionale, che parla la lingua della scienza, promette illuminazione ma
        porta oblio. Non ti costringe al peccato: ti fa desiderare l'inferno.
        Abbiamo bisogno di tornare a discutere seriamente di cosa sia la
        tecnologia e l'evoluzione tecnologica; abbiamo bisogno di reintrodurre
        l'etica.
      </p>
      <br />
      <p>
        "La libertà consiste in primo luogo nel non mentire", dice Albert
        Camus. Per questa ragione abbiamo il dovere di criticare lo stato
        attuale delle cose. Dobbiamo assumerci la responsabilità della libertà
        del Web, denunciare questa degenerazione gratuitamente, senza secondi
        fini. Dobbiamo tornare a comprendere a fondo cosa sia la tecnologia; mai
        come ora abbiamo bisogno di individui pensanti, capaci di analizzare la
        direzione presa, di discutere l'etica del progresso e la stessa
        definizione di progresso. Un progresso che deve fermarsi a riflettere, e
        non continuare ciecamente sull'onda dell'incremento della velocità di
        trasmissione dei dati o della legge di Moore. Dobbiamo lottare per un
        richiamo ancestrale ai principi originari del Web.
      </p>
      <br />
      <p>
        Senza un cambio di rotta ci attende un futuro distopico, non
        affascinante come le città asimoviane, ma sotto forma di prigione senza
        pareti, in cui gli ostaggi vogliono rimanere. Addirittura, una prigione
        nella quale si desidera entrare. Il *soma* di Huxley è tra noi, sotto
        forma dello scorrere infinito di inutilità, una droga che genera
        assuefazione e dipendenza estrema. “Non è bene cercare di fermare il
        progresso della conoscenza. L'ignoranza non è mai meglio della
        conoscenza”, dichiarava Enrico Fermi, ma il nemico si mostra scaltro e
        celato. Il progresso non si può fermare — ma questo falso progresso
        rispecchia la figura dell'Anticristo descritta nell'Apocalisse di
        Giovanni: “Colui che s'innalza sopra tutto ciò che è chiamato Dio od
        oggetto di culto, fino al punto da porsi a sedere nel tempio di Dio,
        mostrando se stesso e proclamandosi Dio”.
      </p>
      <br />
      <p>
        Coloro che hanno a che fare col progresso — chi sperimenta, chi ricerca,
        chi implementa — devono fermarsi a riflettere su cosa esso sia
        veramente, se abbiamo davvero compreso il suo significato ontologico.
        Dobbiamo smettere di guidare ad occhi chiusi: il progresso non ha guida
        autonoma. Un'infrastruttura tanto potente quanto Internet, utilizzata
        oggi da quasi la totalità della popolazione mondiale, deve essere
        compresa prima di essere usata. Può avere ripercussioni fatali per
        l'essenza e il significato della vita, portare traumi, forme di
        schiavitù e dipendenza. È un messaggio che ci chiede di abbandonare
        l'anima.
      </p>
      <br />

      <p>
        <a class="article-link" href="../blog.html">← Back to blog</a>
      </p>
    </main>

    <footer>
      <p>no analytics. no cookies. no noise.</p>
    </footer>
  </body>
</html>
